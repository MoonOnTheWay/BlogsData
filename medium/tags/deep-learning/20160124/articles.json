[
    {
        "url": "https://medium.com/apprendimento-automatico/la-genesi-di-una-rivoluzione-tecnologica-e2dc48a0e58b?source=tag_archive---------0----------------", 
        "text": "Un gruppo di scienziati provenienti da diverse discipline accademiche si incontr\u00f2 in occasione di un workshop a Vancouver nel dicembre del 2003. Si trattava di un meeting di preparazione di quello che sarebbe poi diventato il Neural Computation and Adaptive Perception program (NCAP), che avrebbe segnato la fine dell\u2019inverno (come viene spesso definito) delle reti neurali, e dato il via alla rivoluzione del deep learning.\n\nLa maggior parte dei colleghi informatici era convinta che il ristretto gruppo di accademici che lavoravano ancora sulle neural nets fosse composto da gente che gettava via il tempo con cose che non potevano (e non avrebbero mai potuto) funzionare, roba da strampalati. Il modo canonico per \u201cinsegnare\u201d a un computer a risolvere un problema era programmarlo, non era metterlo nelle condizioni di imparare ad affrontarlo per poi addestrarlo. Silverman per\u00f2 era diverso da questi oppositori, e soprattutto non era un informatico.\n\nSilverman era un medico, e in quel momento aveva nelle sue mani la possibilit\u00e0 di decidere se finanziare questo drappello di \u201csvitati\u201d (loro stessi ironicamente si definivano cos\u00ec) per conto del CIFAR. Davanti a lui aveva un gruppo affiatato e tra di essi c\u2019era Geoff Hinton, un ricercatore originario dell\u2019Inghilterra portato in Canada proprio dal CIFAR anni prima. Geoff Hinton era rispettato, quasi venerato, dagli altri del gruppo e tra essi c\u2019erano anche diversi suoi allievi. Silverman fu molto colpito dalla vastit\u00e0 dei problemi difficili che potevano essere affrontati attraverso questo nuovo approccio, e il gruppo fu molto sincero riguardo alle difficolt\u00e0 che negli anni successivi avrebbero incontrato e alla natura avventurosa dell\u2019impresa.\n\nTrovate il resto della storia (in inglese) in questo articolo del Financial Post", 
        "title": "La genesi di una rivoluzione tecnologica \u2013 Apprendimento Automatico \u2013"
    }
]